<?xml version="1.0" encoding="utf-8" standalone="no"?>
<!DOCTYPE paula SYSTEM "paula_text.dtd">
<paula version="1.0">
<header paula_id="ogr040.SLeger_text" type="text"/>
<body>dominedeu devemps lauder et a sos sancz honor porter in su amor cantomps de l sanz quae por lui augrent granz  aanz  et or est temps et si est biens quae nos cantumps de sant lethgier primos didrai vos de ls honors quae il awret ab duos seniors apres ditrai vos de ls aanz  que li suos corps susting si granz  et ewruins cil deumentiz  que lui a grand torment occist quant infans fud donc a ciels temps a l rei lo duistrent soi parent qui donc regnevet a ciel di cio fud lothiers fils baldequi il le amat deu lo covit rovat que litteras apresist didun l ebisque de peitieus lui l comandat ciel reis lothiers il lo reciut tam ben en fist ab u magistre sempre l mist qui llo doist bien de ciel savier don deu servier por bona fied et cum il l aut doit de ciel art rende l qui lui lo comandat il lo reciu bien lo nonrit cio fud lonx  tiemps ob se lo s ting deus l ex altat cui el servid de sanct max enz abbas divint ne fud nuls om de l son juvent qui mieldre fust donc a ciels tiemps perfectus fud in caritet fid aut il grand et veritiet et in raizons bels oth sermons humilitiet oth per trestoz  cio sempre fud et ja si er qui fai lo bien laudaz  enn er et sanz  letgiers sempre fud bons sempre fist bien o que el pod davant lo rei en fud laudiez  cum il l audit fu li n amet a se l mandat et cio li dist a curt fust sempre lui servist il l ex altat e l onorat sa gratia li perdonat et hunc tam bien que il en fist de hostedun evesque en fist quandius visquet ciel reis lothier bien honorez  fud sancz lethgiers il se fud morz  damz i fud granz  cio controverent baron franc por cio que fud de bona fiet de chielperig feissent rei un compte i oth pres en l estrit ciel eps num auret eurui ne vol reciwre chielperin mais li seu fredre theoiri ne l condignet nuls de sos piers re volunt fair  estre so gred il lo presdrent tuit a conseil estre so gret en fisdren rei et ewruins ott en gran dol porr  o que ventre no ls en poth por ciel tiel duol rova s clergier si s en intrat in un monstier reis chielperics tam bien en fist de sanct lethgier consilier fist quandius a l suo consiel edrat incontra deu ben si garda lei consentit et observat et son regnet ben dominat ja fud tels om deu inimix  qui l encusat ab chielpering l ira fud granz  cum de seinor et sancz lethgiers oc s ent pavor ja lo sot bien il le celat a nuil omne no l demonstrat quant ciel irae tels esdevent paschas furent in eps cel di et sancz lethgiers fist son mistier missae cantat fist lo mul b en pobl  en lo rei communiet et sens cumgiet si s en ralet reis chielperics cum il l audit presdra sos meis a lui s tramist cio li mandat que revenist sa gratia por tot ouist et sancz lethgiers ne s soth mesfait cum vit les meis a lui ralat il cio li dist et adunat tos consiliers ja non estrai meu evesquet ne m lez tener por te qui sempre vols aver en u monstier me laisse intrer pos ci non posc lai vol ester enviz  lo fist non voluntiers laisse l intrar in u monstier cio fud lisos ut il intrat clerj  ewrui ille trovat cil ewruins molt li vol miel toth per enveia non per el et sancz lethgiers fist so mistier ewrui prist a castier ciel ira grand et ciel corropt cio li preia laissas lo toth fus li por deu ne l fus por lui cio li preia paias ab lui et ewruins fist fincta pais cio l demonstrat que si paias quandius in ciel monstier instud cio l demonstrat amix  li fust mais en avant vos cio aurez  cum ill edrat por mala fid rex  chielperings il se fud morz  por lo regnet lo sowrent toit vindrent parent e lor amic li sanct lethgier li ewrui cio confortent ad ambes duos que s ent ralgent in lor honors et sancz lethgiers den fistdra bien quae s en ralat en s evesquet et ewruins den fisdra miel quae donc deveng anatemaz son quev que il a coronat toth lo laisera recimer dominedeu il cio laissat et a diable comandat quar donc fud miels et a lui vint il voluntiers semper reciut cum fulc en aut grand adunat lo regne prest a devastar a foc a flamma vai ardant et a gladies percutan por quant il pot tan fai de miel por deu ne l volt il observer ciel ne fud nez  de medre vius qui tal ex ercite vidist ad ostedun a cilla ciu dom sanct lethgier vai asalir ne pot intrer en la ciutat defors l asist fist i gran miel et sancz lethgiers mul en fud trist por ciel tiel miel quae defors vid sos clerjes pres revistiz  et ob ses croix fors s en ex it porr  o n ex it vol li preier quae tot ciel miel laisses por deu ciel ewruins qual hora l vid penre l rovat lier lo fist hor en aurez  las poenas granz  quae il en fisdra li tiranz  li perfides tam fud cruels lis ols de l cap li fai crever cum si l aut fait mis l en reclus ne soth nuls om que  s devenguz  am las lawras li fai talier hanc la lingua quae aut in quev cum si l aut toth vituperet dist ewruins qui tan fud miels hor a pordud dom deu parlier ja non podra mais deu laudier a terra joth mult fo afflicz non oct ob se cui en calsist super li piez  ne pod ester qui toz  los at il condemnets or a perdud don deu porlier ja non podra mais deu laudier sed il non ad lingu  a parlier deus ex audis lis sos pensaez  et si el non ad ols carnels en cor los ad etspiritiels et si en corps a grand torment l anima n awra consolament guenes oth num cui l comandat la jus en cartres l en menat et en fescant in ciel monstier illo reclusdrent sanct lethgier dominedeus in ciel flaiel i visitet lethgier son serw la labia li restaurat si cum des anz  deu pres laudier et hanc en aut merci si grand porlier lo fist si cum des anz  donc pres lethgiers a preier poble ben fist credre in deu et ewruis cum il l audit credre nne l pot antro que l vid cum il lo vid fud corroptios donc oct ab lui dures raizons e l corps ex astra a l tirant peis li promest ad en avant a grand furor a gran flaiel si l recomanda laudebert cio li rova et noit et di miel li fesist dontre qu el viu ciel laudeberz  fura buons om et sanct lethgier duis a son dom il li vol faire mult amet bewre li rova aporter garda si vid grand claritet de cel vindre fud de par deu et si cum roors in cel es granz  et si cum flammes clar ardanz  cil laudeberz  qual hora l vid torne s a ls altres si llor dist ciest omne tiel mult aima deus por cui tels causa vin de ciel por ciels signes que vidrent tels deu presdrent mult a conlauder tuit li omne de ciel pais trestuit apresdrent a venir et sancz lethgiers lis prediat dominedeu il les lucrat rendet ciel fruit spiritiel quae deus li auret perdonat et ewruins cum il l audit credere ne l pot antro que l vid cil biens qu el fist cil li pesat occidere lo commandat quatr  omnes i tramist armez  que lui alessunt decoller li tres vindrent a sanct lethgier jus se giterent a sos pez  de lor pechietz que aurent faiz  il los absols et perdonet lo quarz  uns fel nom a vadart ab un inspieth lo decollat et cum il l aud tollut lo quev lo corps estera sobre ls piez  cio fud lonx  dis que non cadit lai s aprosmat que lui firid entro li talia los pez  de jus lo corps  stera sempre sus de l corps asaz  l avez  audit et de ls flaiels que grand sustint l anima reciunt dominedeus a ls altres sanz  en vai en cel il nos aiud ob ciel senior por cui sustinc tels passions finit finit ludendo dicit</body>
</paula>