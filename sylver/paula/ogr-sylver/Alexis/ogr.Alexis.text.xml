<?xml version="1.0" encoding="utf-8" standalone="no"?>
<!DOCTYPE paula SYSTEM "paula_text.dtd">
<paula version="1.0">
<header paula_id="ogr.Alexis_text" type="text"/>
<body>bons fut li secles a l tens ancienur quer feit i ert e justise et amur si ert creance dunt ore n i at nul prut tut est muez  perdut ad sa colur ja mais n iert tel cum fut a s anceisurs a l tens noe et a l tens abraham et a l david qui deus par amat tant bons fut li secles jamais n ert si vailant velz est e frailes tut s en vat remanant si  st ampairet tut bien vait remanant puis icel tens que deus nus vint salver nostra anceisur ourent cristientet si fut un sire de rome la citet rices hom fud de grant nobilitet pur hoc vus di d un son filz voil parler eufemien si out a nnum li pedre cons fut de rome de s melz ki dunc i eret sur tuz  ses pers l amat li emperere dunc prist muiler vailante et honurede de s melz gentils de tuta la cuntretha puis converserent ansemble longament n ourent amfant peiset lur en forment e deu apelent andui parfitement e reis celeste par ton cumandement amfant nus done ki seit a tun talent tant li prierent par grant humilitet que la muiler dunat fecunditet un filz lur dunet si l en sourent bont gret de sain batesma l unt fait regenerer bel num li metent sur la cristientet fud baptizet si out num alex is ki lui portat suef le fist nurrir puis ad escole li bons pedre le mist tant aprist letres que bien en fut guarnit puis vait li emfes l emperethur servir quant veit li pedre que mais n avrat amfant mais que cel sul que il par amat tant dunc se purpenset de l secle an avant or volt que prenget moyler a sun vivant dunc li acatet filie d un noble franc fud la pulcela nethe de halt parentet fille ad un conpta de rome la ciptet n at mais amfant lui volt mult honurer ansemble an vunt li dui pedre parler lur dous amfanz  volent faire asembler donnent lur terme de lur adaisement quant vint a l fare dunc le funt gentement danz alex is l espuset belament mais co est tel plait dunt ne volsist nient de tut an tut ad a deu sun talent quant li jurz passet et il fut anuitet co dist li pedres filz quar t en vas colcer avoc ta spuse a l cumand deu de l ciel ne volt li emfes sum pedre corocier vint en la cambra ou ert sa muiler cum veit le lit esguardat la pulcela dunc li remembret de sun seinor celeste que plus ad cher que tut aveir terrestre e deus dist il cum fort pecet m apresset se or ne m en fui mult criem que ne t em perde quant an la cambra furent tut sul remes danz alex is la prist ad apeler la mortel vithe li prist mult a blasmer de la celeste li mostret veritet mais lui est tart qued il s en seit turnet oz  mei pulcele celui tien ad espus ki nus raens de sun sanc precius an ices secle nen at parfit  amor la vithe est fraisle n i ad durable honur cesta lethece revert a grant tristur quant sa raisun li ad tute mustrethe pois li cumandet les renges de s espethe et un anel a deu li ad comandethe dunc en eissit de la cambre sum pedre ensur  nuit s en fuit de la contrethe dunc vint errant dreitement a la mer la nef est preste ou il deveit entrer dunet sum pris et enz  est alöet drecent lur sigle laisent curre par mer la pristrent terre o deus les volt mener dreit a lalice co fut citet mult bele iloec arivet sainement la nacele dunc an eisit danz alex is acertes co ne sai jo cum longes i converset ou que il seit de deu servir ne cesset d iloc alat an alsis la ciptet pur une imagine dunt il oit parler qued angeles firent par cumandement deu e l num la virgine ki portat salvetet sainta marie ki portat damnedeu tut sun aver qu od sei en ad portet tut le depart par alsis la citet larges almosnes que gens ne l en remest dunet a s povres u qu il les pout trover pur nul aver ne volt estra ancumbret quant sun aver lur ad tot departit entra les povres se sist danz alex is recut l almosne quant deus la li tramist tant an retint dunt ses cors puet guarir se lui n remaint si l rent a s poverins or revendrai a l pedra et a la medra et a la spuse qued il out espusethe quant il co sourent qued il fud si alet co fut granz  dols qued il unt demenet e granz  deplainz  par tuta la citiet co dist li pedres cher filz cum t ai perdut respont la medre lasse qued est devenut co dist la spuse pechet le m at tolut e chers amis si pou vus ai out or sui si graime que ne puis estra plus dunc prent li pedre de se meilurs serganz  par multes terres fait querre sun amfant jusque en alsis en vindrent dui errant iloc truverent danz alex is sedant mais n aconurent sum vis ne sum semblant des at li emfes sa tendra carn mudede ne l reconurent li dui sergant sum pedre a lui medisme unt l almosne dunethe il la receut cume li altre frere ne l reconurent sempres s en returnerent ne l reconurent ne ne l unt anterciet danz alex is an lothet deu de l ciel d icez sons sers qui il est provenders il fut lur sire or est lur almosners ne vus sai dire cum il s en firet liez  cil s en repairent a rome la citet nuncent a l pedre que ne l pourent truver set il fut graim ne l estot demander la bone medre s em prist a dementer e sun ker filz suvent a regreter filz aleis pur quei portat ta medre tu m ies fuit dolente an sui remese ne sai le leu ne n en sai la contrede u t alge querre tute en sui esguarethe jamais n ierc lede kers filz nu l ert tun pedre vint en la cambre plaine de marrement si la despeiret que n i remest nient n i remest palie ne neul ornement a tel tristur aturnat sun talent unches puis cel di ne se contint ledement cambra dist ela jamais n estras parede ne ja ledece n ert an tei demenede si l at destruite cum dis l ait host depredethe sas i fait pendre curtines deramedes sa grant honur a grant dol ad aturnede de l duel s asist la medre jusque a terre si fist la spuse danz alex is acertes dama dist ele jo i ai si grant perte ore vivrai an guise de turtrele quant n ai tun filz ansembl  ot tei voil estra co di la medre se a mei te vols tenir si t guardarai pur amur alex is ja n avras mal dunt te puisse guarir plainums ansemble le doel de nostre ami tu de tun seinur jo l frai pur mun filz ne poet estra altra turnent e l consirrer mais la dolur ne pothent ublier danz alex is an alsis la citet sert sun seinur par bone volentet ses enemis ne l poet anganer dis e seat anz n en fut nient a dire penat sun cors e l damnedeu servise pur amistet ne d ami ne d amie ne pur honurs ki l en fussent tramise n en volt turner tant cum il ad a vivre quant tut sun quor en ad si afermet que ja sum voil n istrat de la citied deus fist l imagine pur sue amur parler a l servitor ki serveit a l alter co li cumandet apele l ume deu co dist l imagena fai l ume deu venir quar il ad deu bien servit et a gret et il est dignes d entrer en paradis cil vait si l quert mais il ne l set coisir icel saint home de cui l imagene dist revint li costre a l imagine e l muster certes dist il ne sai cui antercier respont l imagine co est cil qui tres l us set pres est de deu e de s regnes de l ciel par nule guise ne s en volt esluiner cil vait si l quert fait l e l muster venir est vus l esample par trestut le pais que cele imagine parlat pur alex is trestuit l onurent li grant e li petit e tuit le prient que de els ait mercit quant il co veit qu il volent onurer certes dist il n i ai mais ad ester d icest honur ne n revoil ancumbrer ensur  nuit s en fuit de la ciptet dreit a lalice revint li sons edrers danz alex is entrat en une nef ourent lur vent laisent curre par mer andreit tarson espeiret ariver mais ne puet estra ailurs l estot aler andreit a rome les portet li orez  a un de s porz  ki plus est pres de rome iloec arivet la nef a icel saint home quant vit sun regne durement s en redutet de ses parenz qued il ne l recunuissent e de l honur de l secle ne l encumbrent e deus dist il bels sire reis qui tut guvernes se tei ploust ci ne volisse estra s or me conuissent mi parent d icesta terre il me prendrunt par pri ou par poeste se jo S an creid il me trairunt a perdra mais ne pur huec mun pedre me desirret si fait ma medra plus que femme qui vivet avoc ma spuse que jo lur ai guerpide or ne lairai ne n mete an lur bailie ne n conuistrunt tanz  jurz ad que ne n virent eist de la nef e vint andreit a rome vait par les rues dunt il ja bien fut cointe n altra pur altre mais sun pedre i ancuntret ansembl  ot lui grant masse de ses homes si l reconut par sun dreit num le numet eufemien bel sire riches hom quar me herberges pur deu an tue maison suz  tun degret me fai un grabatum empur tun filz dunt tu as tel dolur tut soi amferm si m pais pur sue amor quant ot li pedre le clamor de sun filz plurent si oil ne s en puet astenir por amor deu e pur mun cher ami tut te durai boens hom quanque m as quis lit et ostel e pain e carn e vin e deus dist il quer ousse un sergant ki l me guardrat jo l en fereie franc un en i out ki sempres vint avant as me dist il ki l guard pur ton cumand pur tue amur an soferai l ahan dunc le menat andreit suz  le degret fait li sun lit o il pot reposer tut li amanvet quanque bosuinz li ert contra seinur ne s en volt mesaler par nule guise ne l em puet hom blasmer sovent le virent e le pedre e le medra e la pulcele qued li ert espusede par nule guise unces ne l aviserent n il ne lur dist n els ne l demanderent quels hom esteit ne de quel terre il eret soventes feiz lur veit grant duel mener e de lur oilz mult tendrement plurer e tut pur lui unces nient pur eil danz alex is le met e l consirrer ne l en est rien issi est aturnet soz  le degret ou il gist sur sa nate iluec paist l um de l relef de la tabla a grant poverte deduit sun grant parage co ne volt il que sa mere le sacet plus aimet deu que tut sun linage de la viande ki de l herberc li vint tant an retint dunt sun cors an sustint se lui en remaint si l rent a s povrins n en fait musgode pur sun cors engraisser en sainte eglise converset volenters cascune feste se fait acomunier sainte escriture co ert ses conseilers de l deu servise se volt mult esforcer par nule guise ne s en volt esluiner suz  le degret ou il gist e converset iloc deduit ledement sa poverte li serf sum pedre ki la maisnede servent lur lavadures li getent sur la teste ne s en corucet net il ne s en apelet tuz  l escarnissent si l tenent pur bricun l egua li getent si moilent sun lincol ne s en corucet giens cil saintismes hom ainz priet deu qued il le lur parduinst par sa mercit quer ne sevent que funt iloc converset eisi dis e set anz ne l reconut n uls sons apartenanz ne n uls hom ne sout les sons ahanz trente quatre anz ad si sun cors penet deus sun servise li volt guereduner mult li angreget la sue anfermetet or set il bien qued il s en deit aler cel son servant ad a sei apelet quer mei bel frere et enca e parcamin et une penne co pri tue mercit cil li aportet receit le aleis escrit la cartra tute de sei medisme cum s en alat e cum il s en revint tres sei la tint ne la volt demustrer ne reconuissent usque il s en seit alet parfitement se ad a deu cumandet sa fin aproismet ses cors est agravet de tut an tut recesset de l parler an la sameine qued il s en dut aler vint une voiz treis feiz en la citet hors de l sacrarie par cumandement deu ki ses fedeilz li ad tuz  amviet prest est la glorie qued il li volt duner en l altra voiz lur dist altra summunse que l ume deu quergent ki est an rome si depreient que la citet ne fundet ne ne perissent la gent ki enz  fregundent ki l un oid remainent en grant dute sainz  innocenz  ert idunc apostolie a lui repairent e li rice e li povre si li requerent conseil d icele cose qu il unt oit ki mult les desconfortet ne guardent l ure que terre ne s anglutet li apostolie e li empereör li uns acharies li altre anories out num e tut le pople par commune oraisun depreient deu que conseil lur an duins d icel saint hume par qui il guarirunt co li deprient la sue pietet que lur anseinet o l poissent recovrer vint une voiz ki lur ad anditet an la maisun eufemien quereiz  quer iloec est et iloc le trovereiz  tuz  s en returnent sur dam eufemien alquanz  l i prennent forment a blastenger iceste cose nus douses nuncier a tut le pople ki ert desconseilet tant l as celet mult i as grant pechet il l escondit cume cil ki ne l set mais ne l en creient a l helberc sunt alet il vat avant la maisun aprester forment l enquer a tuz  ses menestrels icil respondent que neuls d els ne l set li apostolie e li empereur sedent e s bans pensis e plurus iloc esguardent tuit cil altre seinors si preient deu que conseil lur an duins d icel saint hume par qui il guarirunt an tant dementres cum il iloec unt sis deseivret l aneme de l cors sainz  alex is tut dreitement en vait en paradis a sun seinor qu il aveit tant servit e reis celeste tu nus i fai venir li boens serganz  ki l serveit volentiers il le nuncat sum pedre eufemien suef l apelet si li ad conseilet sire dist il morz  est tes provenders e co sai dire qu il fut bons cristiens mult lungament ai a lui converset de nule cose certes ne l sai blasmer e co m est vis que co est l ume deu tut sul s en est eufemien turnet vint a sun filz ou il gist suz  lu degret les dras suz levet dum il esteit cuvert vit de l sain home le vis e cler e bel en sum puing tint le cartre le deu serf eufemien volt saveir qued espelt il la volt prendra cil ne li volt guerpir a l apostolie revint tuz  esmeriz  ore ai trovet co que tant avums quis suz  mun degret gist uns morz  pelerins tent une cartre mais n a li puis tolir li apostolie e li empereör venent devant jetent sei an ureisuns metent lur cors en granz  afflictiuns mercit mercit mercit saintismes hom ne n coneumes net uncore ne n conuissum ci devant tei estunt dui pechethuor par la deu grace voc et amperedor co est sa merci qu il nus consent l onor de tut cest mund sumes jugedor de l ton conseil sumes tut busuinus cist apostolies deit les anames baillir co est ses mesters dunt il ad a servir dune li la cartre par tue mercit co nus dirrat qu enz  trovrat escrit e co duinst deus qu or en puisum grarir li apostolie tent sa main a la cartre sainz  alex is la sue li alascet lui le consent ki de rome esteit pape il ne la list ne il dedenz  ne guardet avant la tent ad un boen clerc e savie li cancelers cui li mesters an eret cil list le cartre li altra l esculterent le num lur dist de l pedre e de la medre e co lur dist de quels parenz  il eret d icele gemme qued iloc unt truvede e co lur dist cum s en fuit par mer e cum il fut en alsis la citet e que l imagine deus fist pur lui parler e pur l onor dunt ne s volt ancumbrer s en refuit en rome la citet quant ot li pedre co que dit ad la cartre ad ambes mains derumpet sa blance barbe e filz dist il cum dolerus message jo atendi qued a mei repairasses par deu merci que tu n reconfortasses a halte voiz prist li pedra a crier filz alex is quels dols m est apresentet malveise guarde t ai faite suz  mun degret a las pecables cum par fui avoglet tant l ai vedud si ne l poi aviser filz alex is de ta dolenta medra tantes dolurs ad pur tei andurede e tantes fains e tantes consireres e tantes lermes pur le ton cors pluredes cist dols l avrat enquor par acurede o filz cui erent mes granz  ereditez  mes larges terres dunt jo aveie asez  mes granz  paleis de rome la citet puis mun deces en fusses enoret et enpur tei m en esteie penet blanc ai le chef e le barbe ai canuthe ma grant honur t aveie retenude et anpur tei mais n en aveies cure si grant dolur or m est apar ude filz la tue aname e l ciel seit absoluthe tei cuvenist helme e brunie a porter espede ceindra cume tui altre per e grant maisnede douses guverner cum fist tis pedre e li tons parentez  le gunfanun l emperedur porter a tel dolur et a si grant poverte filz t ies deduit par alienes terres e d icel bien ki toen doust estra quer am perneies en ta povre herberge se deu ploust servit en dousses estra de la dolur qu en demenat li pedra grant fut li dols si l antendit la medre la vint curante cum femme forsenede batant ses palmes criant eschevelede vit mort sum filz a terre chet pasmede chi dunt li vit sun grant dol demener sum piz debatre e sun cors dejeter ses crins derumpre e sen vis maiseler sun mort amfant detraire et acoler mult fust il dur ki n estoust plurer trait ses chevels e debat sa peitrine a grant duel met la sue carn medisme e filz dist ele cum m ous enhadithe e jo dolente cum par fui avoglie ne l cunuisseie plus que unches ne l vedisse plurent si oil e si jetet granz  criz  sempres regretet mar te portai bels filz e de ta medra quer aveies mercit pur que m vedeies desirrer a murir co est grant merveile que pietet ne t en prist a lasse mezre cum oi fort aventure or vei jo morte tute ma porteure ma lunga atente a grant duel est venude pur quei portai dolente malfeude co est granz  merveile que li mens quors tant duret filz alex is mult ous dur curage cum avilas tut tun gentil linage set a mei sole vels une feiz parlasses ta lasse medre si la confortasses ki si  st dolente cher fiz bor i alasses filz alex is de la tue carn tendra a quel dolur deduit as ta juventa pur que m fuis ja te portai en men ventre e deus le set que tute sui dolente jamais n erc lede pur home ne pur femme ainz  que tei vedisse fui mult desirruse ainz  que ned fusses si n fui mult angussuse quant jo vid ned si n fui lede e goiuse or te vei mort tute en sui doleruse co peiset mei que ma fins tant domoret seinurs de rome pur amur deu mercit aidiez  mei a plaindra le duel de mun ami ne puis tant faire que mes quors s en sazit granz  est li dols ki sor mai est vertiz  n est merveile n ai mais filie ne filz entre le dol de l pedra e de la medre vint la pulcele que il out espusede sire dist ela cum longa demurere ai atendude an la maisun tun pedra ou tu n laisas dolente et eguarede sire alex is tanz  jurz t ai desirret e tantes feiz pur tei an luinz guardet si revenisses ta spuse conforter pur felunie nient ne pur lastet o kiers amis de ta juvente bela co peiset mai que si purirat terre e gentils hom cum dolente puis estra jo atendeie de te bones noveles mais ore les vei si dures e si pesmes o bele buce bel vis bele faiture cum est mudede vostra bela figure plus vos amai que nule creature si grant dolur or m est apar ude melz me venist amis que morte fusse se jo sousse la jus suz  lu degret ou as geud de lung  amfermetet ja tute gent ne m en sousent turner qu a tei ansemble n ousse converset si me leust si t ousse bien guardet ore sui jo vedve sire dist la pulcela jamais ledece n avrai quar ne pot estra ne jamais hume n avrai an tute terre deu servirei le rei ki tot guvernet il ne n faldrat s il veit que jo lui serve tant i plurat e le pedra e la medra e la pulcela que tuz  s en alasserent en tant dementres le saint cors conreierent tuit cil seinur e bel l acustumerent com felix  cels ki par feit l enorerent seignors que faites co dist li apostolie que valt cist crit cist dols ne cesta noise chi chi se doilet a nostr  os est il goie quar par cestui avrum boen adjutorie si li preiuns que de tuz  mals nos tolget trestuz  li preient ki pourent avenir cantant en portent le cors saint alex is e tuit li preient que d els aiet mercit n estot somondre icels ki l unt oit tuit i acorent li grant e li petit si s en commourent tota la gent de rome plus tost i vint ki plus tost i pout curre par mi les rues an venent si granz  turbes ne reis ne quons n i poet faire entrarote ne le saint cors ne pourent passer ultra entr  els an prennent cil seinor a parler granz  est la presse nus n i poduns passer cest saint cors que deus nus ad donet liez  est li poples ki tant l at desirret tuit i acorent n uls ne s en volt turner cil an respondent ki l ampirie bailissent mercit se niurs nus an querreuns mecine de noz aveirs feruns largas departies la main menude ki l almosne desiret s il nus funt presse uncore an ermes delivres de lur tresors prenent l or e l argent si l funt jeter devant la povre gent par ico quident aver discumbrement mais ne puet estra cil n en rovent nient a cel saint hume trestut est lur talent ad une voiz crient la gent menude de cest aveir certes nus n avum cure si grant ledece nus est apar ude d icest saint cors que avum am bailide par lui avrum se deu plaist bone aiude unches en rome n en out si grant ledece cun out le jurn a s povres et a s riches pur cel saint cors qu il unt en lur bailie co lur est vis que tengent deu medisme trestut le pople lodet deu e graciet sainz  alex is out bone volentet pur oec en est oi cest jurn oneuret le cors an est an rome la citet e l anema en est enz  e l paradis deu bien poet liez  estra chi si est aluez  ki fait ad pechet bien s en pot recorder par penitence s en pot tres bien salver bries est cist secles plus durable atendeiz  co preiums deu la sainte trinitet que deu ansemble poissum e l ciel regner surz  ne avogles ne contraiz  ne leprus ne muz  ne orbs ne neuls palazinus ensur  tut ne n uls languerus n uls n en i at ki n alget malendus cel n enn i at ki n report sa dolur n i vint amferm de nul amfermetet quant il l apelet sempres nen ait sanctet alquant i vunt aquant se funt porter si veirs miracles lur ad deus mustret ki vint plurant cantant l en fait raler cil dui se niur ki l empirie guvernent quant il i veient les vertuz  si apertes il le receivent si l plorent e si l servent alques par pri e le plus par podeste vunt en avant si derumpent la presse sainz  boneface que l um martir apelet aveit an rome un  eglise mult bele iloec an portent danz  alex is acertes et attement le posent a la terre felix  le liu u sun saint cors herberget la gent de rome ki tant l unt desirret seat jurz le tenent sor terre a podestet grant est la presse ne l estuet demander de tutes parz  l unt si avirunet c est avis unches hom n i poet habiter a l sedme jurn fut faite la herberge a cel saint cors a la gemme celeste en sus s en traient si alascet la presse voillent o nun si l laissent metra an terre co peiset els mais altre ne puet estra ad ancensers ad ories candelabres clers revestuz  an albes et an capes metent le cors enz  en sarqueu de marbre alquant i cantent li pluisur jetent lermes ja le lur voil de lui ne desevrassent d or e de gemmes fut li sarqueus parez  pur cel saint cors qu il i deivent poser en terre el metent par vive poestet pluret li poples de rome la citet suz  ciel n at home ki s puisset atarger or n estot dire de l pedra e de la medra e de la spuse cum il s en doloserent quer tuit en unt lor voiz si atempredes que tuit le plainstrent e tuit le doloserent cel jurn i out cent mil lairmes pluredes desur  terre ne l pourent mais tenir voilent o non si l laissent enfodir prenent conget a l cors saint alex is e si li preient que d els ait mercit a l son seignor il lur seit boens plaidiz  vait s en li pople le pere e la medra e la pulcela unches ne desevrerent ansemble furent jusqu  a deu s en ralerent lur cumpainie fut bone et honorethe par cel saint cors sunt lur anames salvedes sainz  alex is est e l ciel senz  dutance ensembl  ot deu e la compaignie a s angeles od la pulcela dunt il se fist si estranges or l at od sei ansemble sunt lur anames ne vus sai dirre cum lur ledece est grande cum bone peine deus e si boen servise fist cel saint homo en cesta mortel vide quer or est s aname de glorie replenithe co ad que s volt nient n est a dire ensur  tut e si veit deu medisme las malfeuz  cum esmes avoglez  quer co veduns que tuit sumes desvez  de noz pechez  sumes si ancumbrez  la dreite vide nus funt tres oblier par cest saint home doussum ralumer aiuns seignors cel saint home en memorie si li preiuns que de toz  mals nos tolget en icest siecle nus acat pais e glorie et en cel altra la plus durable glorie en ipse verbe si n dimes Pater noster amen</body>
</paula>